ciao...innanzitutto complimenti per il vostro lavoro pratico e teorico. mi piace molto il modo ironico ma coraggioso con cui affrontate i problemi di attualità, attraverso il medium dei videogiochi. anch'io non sono un fan dei videogames e a differenza di molti miei amici e coetanei non ho alle spalle un'infanzia/adolescenza trascorsa con un joystick in mano. nonostante ciò sto progettando un videogioco (dimenticavo, sono uno studente di design della comunicazione, e mi occupo di webdesign da circa un anno) perché credo (e il vostro lavoro me lo conferma) che per trasmettere messaggi complessi ci sia bisogno di un alto grado di interattività e coinvolgimento del cosidetto "ricevente" della comunicazione. il mio progetto è un mix fra il mito della caverna di platone e un reality show...nella mia idea cioè il telespettatore moderno si trova nella stessa condizione del cavernicolo dell'allegoria platonica: "incatenato" davanti allo schermo perché ha l'illusione di avere la scelta e il controllo sul mezzo, ma in realtà non ha nessuna potere decisionale sui contenuti, può solo accettarli. assiste ad un reality show (e per reality show non intendo solo il format del "grande fratello" ma la tv in generale), convinto che ciò che vede sia la realtà, così come i cavernicoli di platone assistono da sempre alla proiezione di burattini, prendendola per la realtà.
ok, questa è la teoria...in pratica il mio videogioco sarà una specie di grande fratello, in cui il giocatore avrà la possibilità di gestire la situazione della "casa-caverna", controllando più o meno attivamente i vari personaggi e ad intervalli regolari spedendone uno fuori. fin qui niente di nuovo...la particolarità (mi auguro) del mio progetto sarà che dopo avere assunto ed esercitato il controllo, il giocatore sarà sottoposto al giudizio (negativo) dei personaggi del gioco, sarà quindi respinto da quei personaggi in cui ha cercato di identificarsi. questo "unhappy-ending" serve per far riflettere il giocatore su cosa sia reale e cosa sia finto, per farlo uscire metaforicamente dalla caverna in cui il sistema televisivo lo costringe.
se ne avete voglia, potete dare un'occhiata al mio blog (www.matteomenapace.blogspot.com) dove si trovano delle preview del videogame.
mi rivolgo a voi per la vostra capacità di "colpire" con precisione temi complessi facendo trasparire in modo semplice e chiaro il vostro punto di vista, che però non chiude il discorso ma lascia al giocatore la possibilità di formarsi un'opinione giocando. secondo voi come potrei cambiare/migliorare/semplificare il mio videogioco per rendere il messaggio/tema più chiaro? 
ho anche una richiesta più esplicita...se possibile vorrei una copia del file sorgente del videogame McDonald, che come ho letto sul vostro sito è disponibile sotto licenza Creative Commons: ovviamente non la userò per fini commerciali ma come esempio/tutorial per creare funzionalità simili nel mio videogioco.
grazie e a presto,
matteo 